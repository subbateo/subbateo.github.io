---
layout: post
title: Pagelle quinto torneo
date:   2018-03-07 12:50:05 +0100
author: Cesare
categories: news tornei subbateo
---

*By {{page.author}}*

**Borro voto 5,5**: il girone da tre non lo aiuta perché pesca due degli avversari più forti e non ha ancora le armi per poterli superare ma è nel bel mezzo della crescita e presto,siamo sicuri, arriverà a dare fastidio: *speranza*

**Sape voto 5,5**: subito due schiaffi da Cavani lo mettono in una situazione difficile che riesce quasi a rimediare contro Dino prima però della beffa finale che chiude definitivamente il discorso passaggio del turno. Ha il merito di segnare il suo primo gol e da lì deve ripartire: *gradoni*

**Lomba voto 6**: gioca bene ma ancora poco cinico cede il passo a un Dino difensivo: gioca a viso aperto contro l'Uruguay dominando nella prima parte del match ma ha il demerito di non trovare il gol e di essere poco pericoloso. L'attacco atomico di Zetti con un Cavani scatenato lo inchioda su un 2a0 comunque eccessivo: *sulla buona strada*

**Dino voto 6,5**: passa il turno e torna a guardare la luce dopo gli ultimi tornei passati nei bassifondi lontano dalla gloria e dalle partite che contano davvero. È uno da trincea con un buon tocco ancora acerbo e sterile in zona gol, ma riesce a creare qualche problema al Tomer in semifinale: la sua diga umana davanti all'area di rigore è ormai un marchio di fabbrica: *Maginot*

**Gabo voto 6,5**: vita facile nel girone a 3 ma niente primo posto, sembra un po' arrugginito rispetto alla sua ultima uscita ma in semifinale si presenta come al solito impeccabile tatticamente e bello tosto. Aveva già battuto Zetti e anche questa volta passa in vantaggio e sembra poter portare a casa la vittoria. La garra della celeste e l'attacco di Zetti però ribaltano la situazione: un errore in uscita e un fallo sciocco danno l'Uruguay i due palloni che Cavani trasforma in oro: stasera ogni tiro è un gol e la celeste vola in finale con l'ennesima rimonta.
Resta cmq uno dei giocatori dal tocco più delicato e tesse trame euclidee: *el tactico*

**Zetti voto 7,5**: per gioco espresso il suo migliore torneo ma non basterà; i 4 gol rifilati al Sape e al Lomba sono un trattato di balistica: posizione defilata, tiro secco spizzato a fil di palo. In semifinale va sotto ma con la solita garra che condivide con gli uruguagi ribalta il match e guadagna la finale. Gioca alla pari col Tomer e va in vantaggio con un gol lampo costruito più con l'impeto che con la classe. Il Tomer però da campione incassa il colpo ma si rimette subito in partita e trova abbastanza presto il gol del pareggio. Da lì in poi match teso con Argentina più pericolosa e poi il gol che quasi allo scadere regala la vittoria al Tomer con più di un dubbio e qualche amarezza non solo su sponda celeste: *a testa alta*

**Tomer voto 7,5**: non sbagliammo a dire che è il più forte, ma almeno oggi non è sembrato di un altro pianeta: difficile capire se fosse sotto tono lui o in gran spolvero Zetti. Girone al solito con drink e infradito, fatica con Dino perché la porta è occupata da due bus, non uno.
La finale per intensità e colpi di scena è forse la miglior partita di sempre: va in svantaggio contro un Uruguay bello tosto e voglioso di vincere che non ha paura e ci prova, pareggia con solito bel fraseggio e poi comincia a costruire occasioni che ai punti gli darebbero già un pezzo di coppa più grande rispetto l'Uruguay.
Il gol decisivo è dubbio: lui e il Gabo, arbitro, lo vedono dentro, Zetti e il Borro, che parlerà interpellato a fine gara, dicono che il pallone è passato sopra la traversa.
Il Gabo dice che è sicuro al 70%, poco per un episodio che decide la finale ma colpevolmente nessuno ha chiamato in causa per tempo il var e così la finale più bella ed equilibrata si lascia dietro un po' di ruggine.
Continua l'era Tommasi: *Alessandro Magno*
 
<a href="whatsapp://send?text={{site.url}}{{page.url}}" data-action="share/whatsapp/share">Condividi via Whatsapp</a>
